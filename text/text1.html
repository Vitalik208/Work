<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&display=swap"
      rel="stylesheet"
    />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Raleway:ital,wght@0,100..900;1,100..900&family=Roboto:ital,wght@0,100;0,300;0,400;0,500;0,700;0,900;1,100;1,300;1,400;1,500;1,700;1,900&display=swap"
      rel="stylesheet"
    />
    <link
      rel="stylesheet"
      href="https://cdnjs.cloudflare.com/ajax/libs/modern-normalize/3.0.1/modern-normalize.min.css"
      integrity="sha512-q6WgHqiHlKyOqslT/lgBgodhd03Wp4BEqKeW6nNtlOY4quzyG3VoQKFrieaCeSnuVseNKRGpGeDU3qPmabCANg=="
      crossorigin="anonymous"
      referrerpolicy="no-referrer"
    />
    <link rel="stylesheet" href="./stles/stles.css" />
</head>
<body>
    <header class="header">
    </header>
    <main>
    <div class="container-main">
        <h2 class="visually-hidden">
          15.1. Торговельне немеханічне обладнання магазинів
        </h2>
        <h2 class="visually-hidden">
          15.1.1. Класифікація немеханічного обладнання і вимоги до його
          конструкції
        </h2>
        <h3 class="heading-title">Види торгових меблів</h3>
        <p>
          Торговельне немеханічне обладнання (торгові меблі) призначено для
          виконання операцій з приймання, зберігання, підготовки товарів до
          продажу, їх викладання і продажу. До цього обладнання відносять гірки,
          прилавки, контейнери, столи, касові кабіни, вітрини, стелажі тощо.
          Правильний добір торгових меблів сприяє раціональній організації
          торговельно-технологічного процесу в магазині, максимальному
          використанню торгової площі, підвищенню рівня торговельного
          обслуговування й одержанню прибутку. Немеханічне обладнання поділяють
          за такими ознаками: за місцем використання — в торговому залі
          магазину, в приміщеннях для приймання і зберігання товарів і
          підготовки товарів до продажу, в підсобних приміщеннях; за способом
          установлення — пристінне (встановлюється по периметру торгового залу),
          острівне (всередині торгового залу), привітринне (вздовж віконних
          вітрин), вбудоване (в заглиблення стін); за призначенням — для показу
          (вітрини, стенди, подіуми), викладки і продажу (вітрини, гірки,
          вішала, прилавки), для обслуговування покупців (банкетки для
          примірювання взуття, примірочні кабіни), для зберігання (підтоварники,
          стелажі), підготовки товарів до продажу (прасувальні столи) і
          перевірки якості (столи для бракеражу), допоміжне (візки для
          відбирання товарів); за товарним профілем — спеціалізоване (для
          тканин, овочів тощо) й універсальне — для різних груп товарів; за
          матеріалом виготовлення — торгові меблі дерев'яні, металеві і
          комбіновані (з використанням металу, деревини, пластмаси, скла); за
          конструкцією — нерозбірне обладнання, збірно-розбірне,
          універсально-збірне. Частини нерозбірних меблів з'єднуються за
          допомогою шурупів, клею, зварювання. Конструкція збірних меблів
          дозволяє за необхідності їх збирати і розбирати, складаючи вироби на
          місці установлення. Таке об'єднання легко виготовляти, транспортувати,
          зберігати і швидше складати за допомогою простих інструментів.
          Комбінуючи деталі збірних меблів, можна створювати різноманітні
          композиції обладнання з урахуванням особливостей торгівлі в
          конкретному магазині; за комплектністю — штучні вироби і набори
          меблів. Заводи торгового обладнання випускають як окремі вироби на
          замовлення, так і набори меблів. Набори являють собою групу різних за
          функціональним призначенням виробів з однаковим архітектурно-художнім
          оформленням; за характером виготовлення — експериментальне, серійне і
          масове обладнання. Експериментальні меблі випускаються в невеликій
          кількості для апробування на практиці обраної конструкції, визначення
          експлуатаційних показників і попиту. Ці зразки після проходження
          апробації можуть передаватись у серійне виробництво. Серійне
          обладнання випускають відносно великими партіями (серіями). Масове
          обладнання випускають у великій кількості протягом декількох років без
          зміни його конструкції.
        </p>
        <h3 class="heading-title">Вимоги до торгових меблів</h3>
        <p>
          Немеханічне обладнання має відповідати певним функціональним,
          ергономічним, санітарно-гігієнічним і економічним вимогам. Важливою
          умовою успішного продажу товарів є відповідність обладнання вимогам
          наочності показу, зручності викладки і відбору товарів покупцями. З
          цією метою в конструкції обладнання передбачається певна кількість
          полиць та інших пристроїв для демонстрації товарів. Меблі повинні
          забирати небагато місця, але водночас мають бути достатньо емкими для
          викладки і зберігання необхідної кількості товарів для безперебійного
          продажу. Збереженість товарів забезпечується достатньою міцністю і
          стійкістю обладнання, надійністю з'єднань окремих деталей та іншими
          способами, що перешкоджають руйнуванню конструкції при найбільших
          навантаженнях. Немеханічне обладнання має відповідати оптимальним
          фізичним навантаженням як з боку торгового персоналу, так і покупців.
          Тому оптимальні розмірні співвідношення обладнання (довжина, ширина,
          висота, відстань між полицями тощо) визначаються при його
          конструюванні з урахуванням антропометричних даних — середнього росту
          і пропорцій фігури людини. Це забезпечує вільний доступ до товарів, їх
          добрий огляд покупцями і мінімальну втомленість працівників магазину
          при заповненні обладнання товарами. При середньому зрості людини
          168—174 см зручність користування обладнанням поділяють за висотою на
          такі зони, мм; дуже низька — до 420; низька — 420—750; середня —
          750—1900; висока — 1900—2500. Ергономічні вимоги враховуються при
          створенні всіх типів обладнання, Наприклад, висота гірок буває не
          більше ніж 2200 мм, прилавків — 900 мм, подіумів — 250 мм, касових
          кабін — 800 мм. Ширина (глибина) більшості типів обладнання не
          перевищує 900 мм. Санітарно-гігієнічні вимоги передбачають
          виготовлення робочих поверхонь обладнання, призначеного для
          продовольчих товарів, з матеріалів, які допущені до застосування в
          продовольчому машинобудуванні, або на їх застосування одержано згоду
          санепідемслужби Міністерства охорони здоров'я України. Для запобігання
          потраплянню пилу на товари в деяких видах обладнання встановлюють
          вітрини, навіси, чохли тощо. Очищати обладнання слід або сухим
          методом, або з застосуванням спеціальних нетоксичних миючих засобів.
          Для покращання показу і викладки товарів немеханічне обладнання
          повинно бути мало замітним, без деталей, що закривають товар від
          покупців. За формою, пропорціями, кольором і конструктивними
          особливостями торгові меблі мають бути в гармонії з інтер'єром
          торгового залу. Колір меблів використовують для підкреслення
          властивостей товарів, їх форми і фактури, він має бути спокійних,
          нейтральних тонів або контрастним з кольором товарів. Конструкція
          меблів для підприємств торгівлі повинна бути простою, економічною як
          при виготовленні, так і в експлуатації. Економічність виготовлення
          обладнання визначається дешевизною матеріалів і простотою його
          конструкції, а також можливістю застосувати прогресивні технології
          виробництва. Економічність експлуатації немеханічного обладнання
          визначається рівнем зручності для працівників магазину й покупців,
          надійністю, функціональною доцільністю. Обладнання вважають більш
          економічним, якщо воно легко пристосовується до магазину, компактне і
          водночас досить містке, легко трансформується.
        </p>
      </div>
    </main>
</body>
</html>